# THE FLASH / HELP FOR ALL!-Σε κάθε SOS  η Αστραπή, δίνει  λύσεις στη στιγμή!
ΟΝΟΜΑ ΟΜΑΔΑΣ: THE FLASH
ΤΙΤΛΟΣ ΕΡΓΟΥ:  HELP FOR ALL- Σε κάθε SOS  η Αστραπή, δίνει  λύσεις στη στιγμή! 
ΣΤΟΧΟΙ: 
Ανάπτυξη της θετικής υπολογιστικής σκέψης των μαθητών/τριών με έντονο το στοιχείο της δημιουργικότητας, της ελεύθερης σκέψης και της φαντασίας μέσω των τεχνολογιών, των επιστημών και των τεχνών, με τη χρήση ρομποτικών κατασκευών. Απόκτηση δεξιοτήτων ώστε οι μαθητές/τριες να γίνουν δημιουργοί λύσεων και όχι απλοί καταναλωτές ψηφιακών υπηρεσιών. 
Στο έργο αυτό επενδύουμε στην πρόληψη και αντιμετώπιση καταστάσεων ακραίων καιρικών φαινομένων, φυσικών καταστροφών, καραντίνας από τον covid 19, βίαιη ανθρώπινη συμπεριφορά, μέσω ρομποτικών κατασκευών και του προγραμματισμού αυτών.
Με την πρότασή μας επιθυμούμε να  υπάρχει  πρόβλεψη  ενδεχόμενων πλημυρικών φαινομένων  και αντιμετώπισή τους, εντοπίζοντας έγκαιρα την  αύξηση της  στάθμης  του νερού σε λίμνες και ποτάμια  στα πλαίσια πρόληψης πλημυρών για να μην κινδυνέψει  κανένας άνθρωπος ή ζώο.
Έγκαιρη  προειδοποίηση για επικείμενο σεισμό , μέσω  εντοπισμού  του οστικού κύματος, με στόχο την προστασία της ανθρώπινης ζωής.  Ιδιαίτερα μέτρα  πρόληψης σε σχολεία για προστασία των μαθητών.
Αποστολή βοήθειας σε ανθρώπους που βρίσκονται σε καραντίνα από τον covid19.
Πρόληψη για την αποφυγή  βίαιης συμπεριφοράς από άνθρωπο σε άνθρωπο με τη χρήση του «έξυπνου ρολογιού».
Η εφαρμογή της πρότασής μας θα συμβάλλει στη βελτίωση της ποιότητας της ζωής των ανθρώπων με τη συμβολή της τεχνολογίας, μέσω ρομποτικών κατασκευών.
Η διαδικασία υλοποίησης  της  πρότασής μας θα αναπτύξει την ενσυναίσθηση των μαθητών/τριων, οι οποίοι θα κατασκευάσουν και θα προγραμματίσουν  ρομπότ  ανοιχτού λογισμικού θέλοντας να δώσουν λύσεις σε υπαρκτά κι επίκαιρα προβλήματα που αντιμετωπίζουν συνάνθρωποί μας.
ΑΝΑΛΥΤΙΚΗ ΠΕΡΙΓΡΑΦΗ ΙΔΕΑΣ:  Η ιδέα του έργου μας γεννήθηκε από υπαρκτά κι επίκαιρα  προβλήματα  και την επιθυμία επίλυσής τους κυρίως μέσω της πρόληψης .  Αυτά που προβλημάτισαν περισσότερο τους μαθητές ήταν: Ο σεισμός  τον Φεβρουάριο του 2021 με επίκεντρο την Ελασσόνα  Θεσσαλίας. Πυρκαγιά  που κατέστρεψε ολοσχερώς  σπίτι σε γειτονικό χωριό. Η εξυπηρέτηση των βασικών αναγκών ανθρώπων που νοσούν από τον covid 19  και βρίσκονται σε καραντίνα.  Πλημύρες που απειλούν τη ζωή κάθε είδους. . Σεξουαλική παρενόχληση σε χώρους αθλητισμού, τέχνης…  Μέχρι στιγμής  υπάρχουν  τρόποι  αντιμετώπισης  αυτών των δυσάρεστων καταστάσεων. Οι μαθητές/τριες  σε ρόλο υπερηρώων , θα επενδύσουμε στην πρόληψη με τη χρήση της τεχνολογίας και της ρομποτικής . 
Στο έργο αυτό σκοπεύουμε να δημιουργήσουμε μια ρομποτική κατασκευή με αυτοματοποιήσεις σε μακέτα που  θα εκφράζει την ενσυναίσθηση, σε θέματα πρόληψης καταστάσεων SOS.  Η 3d μακέτα, θα περιλαμβάνει  έναν οικισμό με τα υποκείμενά του  από ανακυκλώσιμα υλικά και τουβλάκια  και θα ζωντανεύει με τις ρομποτικές κατασκευές. Θα υπάρχει ένα αυτοματοποιημένο σύστημα  που θα έχει αισθητήρια  για να διαβάζει  από το περιβάλλον κάποιες καταστάσεις.    Ένα  Arduino UNO  θα βρίσκεται  στο Κέντρο Πρόληψης και Βοήθειας ,Central System,  για τη συλλογή και διαχείριση των μηνυμάτων SOS  που θα προειδοποιούν για καταστάσεις έκτακτης ανάγκης. Συγκεκριμένα πλημύρες, σεισμούς , άνθρωποι σε  κατάσταση SOS. Τα μηνύματα θα λαμβάνονται με  Bluetooth  σε ρόλο δέκτη.  Στο Κέντρο θα υπάρχουν άνθρωποι που θα  έχουν κάθε στιγμή τον  έλεγχο κάθε κατάστασης και ανάλογα θα ενημερώνουν τον κόσμο, με φωτεινή σήμανση, θα ανάβει led προειδοποίησης για τα άτομα με προβλήματα ακοής και θα υπάρχει φωνητική, ηχητική σήμανση για τα άτομα με προβλήματα όρασης.
 Για την πρόληψη από πλημύρες, θα τοποθετήσουμε στη λίμνη που βρίσκεται κοντά στον οικισμό, έναν  αισθητήρα στάθμης  υγρών .  Όταν  η στάθμη του νερού υπερβεί ένα όριο θα στέλνει μήνυμα στο Κέντρο Πρόληψης και Βοήθειας   κι εκεί θα ανάβει ένα  led  συγκεκριμένου χρώματος  που θα αντιστοιχεί σε πιθανή πλημύρα  και  θα υπάρχει ηχητική σήμανση.  Οι ενέργειες που θα  ακολουθούν  θα είναι να ανοίγει ένας υδατοφράχτης για  να πέσει η στάθμη του νερού και να αποφύγουμε πλημύρα/ servo motor. Το ίδιο μπορεί να γίνει και σε ποτάμια που βρίσκονται  σε κατοικημένες περιοχές.
Θέλοντας  να  «προλάβουμε»  τις  απώλειες από τους  σεισμούς, θα τοποθετήσουμε  ένα επιταχυνσιόμετρο/ accelerometer , σε ένα βουνό που θα βρίσκεται σε απόσταση από τον οικισμό,   σε κάποιο ρήγμα σεισμού .Όταν θα κουνιέται λιγάκι  θα σημαίνει ενεργοποίηση του ρήγματος, ο εγκέφαλος θα το αναγνωρίζει και θα στέλνει σήμα στο Κέντρο Πρόληψης και Βοήθειας  όπου θα ανάβει άλλο φωτάκι  συγκεκριμένου χρώματος και θα λέει ότι έγινε σεισμός στο βουνό, έρχεται ένα οστικό κύμα και απαιτείται εκκένωση των κτιρίων και  ηχητική σήμανση . Ιδιαίτερα μέτρα προτείνουμε για τα σχολεία.  Σε ένα σχολείο, υπάρχει ένα  relay+ strobe light 12V /+ psu 12V  για να  αναβοσβήνει το φως σαν  προειδοποίηση σεισμού για εκκένωσή του από  μαθητές εκπαιδευτικούς και λοιπό προσωπικό.
Κάποιες φορές οι πυρκαγιές  βάζουν σε κίνδυνο την ανθρώπινη ζωή . Στα πλαίσια της πρόληψης,  ένας αισθητήρας θερμοκρασίας τοποθετημένος σε κτήριο, θα αντιλαμβάνεται την εκπομπή αερίων/ αύξηση θερμοκρασίας και θα εκπέμπει SOS.Το Κέντρο  Πρόληψης και βοήθειας θα ενημερώνει άμεσα την πυροσβεστική υπηρεσία.  Ιδιαίτερα χρήσιμο για τα σπίτια υπερήλικων, ασθενών και  τις βραδινές ώρες που οι άνθρωποι κοιμούνται.
Πολλές φορές οι  άνθρωποι βρίσκονται σε  άμεσο κίνδυνο, π.χ. δέχονται οποιασδήποτε μορφής βία ή υπάρχουν  ασθενείς σε έκτακτη  ανάγκη,  ή άνθρωποι που βρίσκονται σε κατάσταση πανικού, θα φτιάξουμε ένα   ρολόι χειρός   υφασμάτινο με  ενσωματωμένο Arduino nano  το οποίο πατώντας ένα κουμπί  button  συγκεκριμένου χρώματος  θα στέλνει μήνυμα SOS με Bluetooth /πομπό. Το Κέντρο Πρόληψης και Βοήθειας θα  στέλνει άμεσα βοήθεια. Π.χ  αν είναι σε κίνδυνο πατάει red button,  αν χρειάζεται είδη πρώτης ανάγκης  green  button…
Τα Arduino uno  και Arduino nano  μπορούμε να τα προγραμματίσουμε στο on line  περιβάλλον  mBlock που είναι ελκυστικό  και κατανοητό για τα παιδιά με δυνατότητα μετατροπής σε κώδικα Writing   και στο βασικό περιβάλλον προγραμματισμού του Arduino, Arduino IDE ( με αλλαγές  στις  τιμές των μεταβλητών). Θα χρησιμοποιήσουμε το περιβάλλον προσομοίωσης  TINKERCAD, με δυνατότητα δημιουργίας τάξης,    για να σχεδιάσουμε τα κυκλώματα και να δούμε σε προσομοίωση πώς  συμπεριφέρονται.
Εκτός από την πρόληψη στις περιπτώσεις που αναφέραμε  στοχεύουμε και στην αντιμετώπιση με την αποστολή βοήθειας. Για τις περιπτώσεις που πρέπει να στείλουμε είδη πρώτης ανάγκης π.χ. σε ασθενείς  σε καραντίνα ή για παροχή άμεσης βοήθειας ή  παραλαβή  και μεταφορά  ανθρώπων που βρίσκονται σε κατάσταση ανάγκης σε ασφαλή μέρος. θα χρησιμοποιήσουμε ένα  αυτοκινούμενο Edison το οποίο  θα κατευθύνεται   προς τον προορισμό ,  όπως τα αυτοκινούμενα οχήματα του μέλλοντος  που   θα κινούνται μόνα τους σε μια πόλη.  Προγραμματίζεται στα περιβάλλοντα  Ed Blocks (πλακίδια) ή με barcode (γραμμικός κώδικας).
ΣΥΣΤΑΣΗ ΟΜΑΔΑΣ: Οι μαθητές/τριες της Γ ΄Δημοτικού. 
ΡΟΛΟΙ:  Ενδεικτικά αναφέρουμε τους ρόλους των μαθητών, οι οποίοι θα εργαστούν σε ομάδες με κύριο χαρακτηριστικό τη συνεργασία ως συστατικό αποτελεσματικότητας, τα ιδιαίτερα ταλέντα τους, τη φαντασία και τη δημιουργικότητα της ηλικίας.
Όλες οι δραστηριότητες θα υλοποιηθούν σύμφωνα με το πρωτόκολλο
 covid 19. Οι δραστηριότητες σχεδίασης, κατασκευής και προγραμματισμού θα μοιραστούν στα μέλη κάθε ομάδας ώστε με τη σύνθεση των μερών να φτάσουμε στο επιθυμητό αποτέλεσμα. Προσαρμοζόμαστε αλλά δεν εγκαταλείπουμε την προσπάθεια. 
Όλα τα μέλη της ομάδας της τάξης, σε ρόλο ηπερηρώων,  αποφασίζουν  το όνομα της ομάδας, την ονομασία του έργου, γράφουν και μελοποιούν τον ύμνο της ομάδας, το σύνθημά τους  και σχεδιάζουν τη σημαία του έργου σε θέση εμβλήματος με στόχο τον παλμό, τη συνοχή των μελών, την κοινή ταυτότητα για κοινή δράση.
Οι ερευνητές::Πραγματοποιούν έρευνα, καταγράφουν τις παρατηρήσεις τους και παρουσιάζουν τα δεδομένα της έρευνας στο σύνολο των μελών της τάξης.
Οι αρχιτέκτονες: Θα σχεδιάσουν τη μακέτα και τα υποκείμενά της αναπαριστώντας το έργο μας με την μεγαλύτερη δυνατόν ακρίβεια.
Οι κατασκευαστές,: Θα κατασκευάσουν τη μακέτα με τα υποκείμενά της, σύμφωνα με τα αρχιτεκτονικά σχέδια.
Οι τεχνολόγοι: Θα  προτείνουν τον ρομποτικό εξοπλισμό που είναι απαραίτητος για την υλοποίηση της  αρχικής ιδέας. Αρχικά με απλά υλικά θα εφαρμόσουν την ιδέα θα προτείνουν βελτιώσεις, θα πειραματιστούν, θα κάνουν διορθώσεις και στη συνέχεια θα κάνουν τις οριστικές ρομποτικές κατασκευές.         
Οι προγραμματιστές:  Αρχικά θα δημιουργήσουν μυστικούς κώδικες επικοινωνίας των μελών της ομάδας, κωδικοποιώντας και αποκωδικοποιώντας μηνύματα επιτυγχάνοντας την εισαγωγή στον κώδικα και τον προγραμματισμό. Θα ολοκληρώσουν το έργο με τον προγραμματισμό των ρομποτικών κατασκευών οπτικοποιώντας σε πραγματικό χρόνο  την πρόταση. Ο κώδικας θα προγραμματιστεί τμηματικά, αναλύοντας το κάθε πρόβλημα σε επιμέρους μικρά προβλήματα και στη συνέχεια θα γίνει η σύνθεση και η ολοκλήρωσή του. Θα ακολουθήσουν δοκιμές, αποσφαλμάτωση, βελτιώσεις, επεκτάσεις.
ΦΑΣΕΙΣ ΥΛΟΠΟΙΗΣΗΣ: Α΄ Φάση: Αφόρμηση, προβληματισμός .Λαμβάνοντας υπόψιν μας την ηλικία των μαθητών, δημιουργούμε τις προϋποθέσεις μεγιστοποίησης του ενδιαφέροντος τους. Αναλαμβάνουν ρόλους, σχεδιάζουν και κατασκευάζουν το έμβλημα, γράφουν και μελοποιούν τον ύμνο της ομάδας και το σύνθημα. Δίνουμε στα παιδιά τα κατάλληλα εναύσματα που απαιτούνται για τη διερευνητή διαδικασία Καταιγισμός ιδεών / ιδεοθύελλα (σε χαρτί μέτρου κι εννοιολογικό χάρτη), σχετικά με την έννοια της τεχνητής νοημοσύνης. Διερεύνηση προ υπαρχουσών ιδεών. Έρευνα, καταγραφή, διαχείριση πληροφοριών, μέσα από ένα παιχνίδι με κάρτες που κάποιες περιέχουν  QR code. Οι κάρτες χωρίζονται στις κατηγορίες: ενσυναίσθησης, έρευνας, κατανόησης, παρουσίασης (μέσω παιχνιδιών).  Εντοπισμός προβλήματος με εννοιολογικό χάρτη. Προτάσεις επίλυσης του προβλήματος. Καταγραφή κι έλεγχος των προτάσεων.  Β΄ Φάση: Δημιουργία προτύπων. Σχεδιασμός κατασκευής και προγράμματος.  Κατασκευή μακέτας. Γ΄ Φάση:  Κατασκευή ρομποτικών εξοπλισμών. Δ΄ Φάση: Κωδικοποίηση, αποκωδικοποίηση μηνυμάτων, προγραμματισμός, λειτουργία, βελτιώσεις. Ε΄ Φάση: Επέκταση/ καλλιέργεια στάσεων, υιοθέτηση αντιλήψεων/ Επέκταση της ιδέας πέραν της κατασκευής και της λειτουργίας της. Διαδικτυακή παρουσίαση του έργου στους  γονείς, τους μαθητές και  τους εκπαιδευτικούς του σχολείου. Διάχυση του έργου στο blog του σχολείου.
ΛΙΣΤΑ ΠΡΟΤΕΙΝΟΜΕΝΟΥ ΕΞΟΠΛΙΣΜΟΥ:
	Arduino UNO R3A Tmega 328P Board ± ¬¬¬USB Cable: 7,48ευρώ
	Mini Solderless Breadboard400-Contacts for Arduino: 3ευρώ
	3W High-Power LED Module for Arduino :2,59ευρώ
	4pin IR Infrared Obstacle Avoidance Sensor Module for Arduino KY-032  : 2,29ευρώ
	Edison: 55 ευρώ

	Bluetooth Module for Arduino - HC05 Χ2: 6,80Χ2= 13,60 ευρώ
	Βασικό Κιτ Αντιστάσεων - 100τμχ.  : 1,90 ευρώ
	ADXL335 3-axis Analog Output Accelerometer Module for Arduino: 3,22 ευρώ
	Water Level Sensor - Depth Detection Sensor for Arduino: 0,98 ευρώ
	DHT11 Digital Temperature and Humidity Sensor for Arduino KY-015 (Oem) : 1,61 ευρώ
	Relay+ strobe light 12V + psu 12V: 16,74 ευρώ
	Passive Buzzer AC 12MM*8.5MM 12085 16R Resistance 3V 5V 12V In Common Use: 0,45 ευρώ
	Arduino Nano V3.0: 5,80 ευρώ
	SG90 TowerPro Micro Servo For RC / Arduino: 3,99 ευρώ
	10 μέτρα δισύρματο καλώδιο 0,75 διάμετρο: 0,33Χ10= 3,30ευρώ
	push button 10mm with wire (carious colors: red/green: 1,30ευρώχ2=2,60ευρώ
	Χαρτική ύλη: 3ευρώ

Η ΠΡΟΤΑΣΗ ΜΑΣ ΔΙΑΜΟΡΦΩΘΗΚΕ!
http://go.bubbl.us/b7e4ee/e287?/New-Mind-Map
